# 诗词精典-小学

### 第一册 
#### 一去二三里 
一去二三里， 烟村四五家， 亭台六七座， 八九十枝花。 
#### 静夜思 唐（李白） 
窗前明月光，疑是地上霜。举头望明月，低头思故乡 

### 第二册 
#### 春晓 唐（孟浩然） 
春眠不觉晓，处处闻啼鸟。夜来风雨声，花落知多少。 
#### 村居 清（高鼎 ） 
草长莺飞二月天，拂堤杨柳醉春烟。 儿童散学归来早，忙趁东风放纸鸢。 
#### 所见 清（袁枚） 
牧童骑黄牛，歌声振林樾。意欲捕鸣蝉，忽然闭口立。 
#### 小池 宋（杨万里） 
泉眼无声惜细流， 树阴照水爱晴柔。 小荷才露尖尖角， 早有蜻蜓立上头。 

### 第三册 
#### 赠刘景文 宋（苏轼） 
荷尽已无擎雨盖，菊残犹有傲霜枝。一年好景君须记，正是橙黄橘绿时。 
#### 山行 唐（杜牧） 
远上寒山石径斜，白云生处有人家。停车坐爱枫林晚，霜叶红于二月花。 
#### 回乡偶书 唐（贺知章） 
少小离家老大回，乡音无改鬓毛衰。儿童相见不相识，笑问客从何处来。 
#### 赠汪伦 唐（李白） 
李白乘舟将欲行，忽闻岸上踏歌声。 桃花潭水深千尺，不及汪伦送我情。 

### 第四册 
#### 草 唐（白居易） 又名《赋得古草原送别》 
离离原上草， 一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。 
#### 宿新市徐公店 宋（杨万里） 
篱落疏疏一径深，树头花落未成阴。儿童急走追黄蝶，飞入菜花无处寻。 
#### 望庐山瀑布 唐（李白） 
日照香炉生紫烟， 遥看瀑布挂前川。飞流直下三千尺， 疑是银河落九天。 
#### 绝句 唐（杜甫） 
两个黄鹂鸣翠柳,一行白鹭上青天.窗含西岭千秋雪,门泊东吴万里船. 
#### 敕勒歌 
敕勒川，阴山下。 天似穹庐，笼盖四野。 天苍苍，野茫茫，风吹草低见牛羊。 

 
### 第五册 
#### 夜书所见 宋（叶绍翁） 
萧萧梧叶送寒声，江上秋风动客情。知有儿童挑促织，夜深篱落一灯明。 
#### 九月九日忆山东兄弟 唐（王维） 
独在异乡为异客，每逢佳节倍思亲。遥知兄弟登高处，遍插茱萸少一人。 
#### 望天门山 唐（李白） 
天门中断楚江开，碧水东流至此回。两岸青山相对出，孤帆一片日边来。 
#### 饮湖上初晴后雨 宋（苏轼） 
水光潋滟晴方好，山色空蒙雨亦奇。欲把西湖比西子，淡妆浓抹总相宜。 
#### 小儿垂钓 唐（胡令能） 
蓬头稚子学垂纶， 侧坐莓苔草映身。 路人借问遥招手， 怕得鱼惊不应人。 

### 第六册 
#### 咏柳 唐（贺知章） 
碧玉妆成一树高，万条垂下绿丝绦。不知细叶谁裁出，二月春风似剪刀。 
#### 春日 宋（朱熹） 
胜日寻芳泗水滨， 无边光景一时新。 等闲识得东风面， 万紫千红总是春。 
#### 乞巧 唐（林杰） 
七夕今宵看碧霄， 牵牛织女渡河桥。 家家乞巧望秋月， 穿尽红丝几万条。 
#### 嫦娥 唐（李商隐） 
云母屏风烛影深，长河渐落晓星沉。嫦娥应悔偷灵药，碧海青天夜夜心。 
#### 游子吟 唐乐府（孟郊） 
慈母手中线，游子身上衣。临行密密缝，意恐迟迟归。谁言寸草心，报得三春晖。 

### 第七册 
#### 题西林壁 宋（苏轼） 
横看成岭侧成峰，远近高低各不同。不识庐山真面目，只缘身在此山中。 
#### 游山西村 宋（陆游） 
莫笑农家腊酒浑，丰年留客足鸡豚。 山重水复疑无路，柳暗花明又一村。 箫鼓追随春社近，衣冠简朴古风存。 从今若许闲乘月，拄杖无时夜叩门。 
#### 黄鹤楼送孟浩然之广陵 唐（李白） 
故人西辞黄鹤楼，烟花三月下扬州。孤帆远影碧空尽，惟见长江天际流。 
#### 送元二使安西 唐（王维） 
渭城朝雨浥轻尘， 客舍青青柳色新。劝君更尽一杯酒， 西出阳关无故人。 
#### 过故人庄 唐（孟浩然） 
故人具鸡黍，遨我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。 

### 第八册 
#### 独坐敬亭山 唐（李白） 
众鸟高飞尽，孤云独去闲。相看两不厌，只有敬亭山。 
#### 望洞庭 唐 （刘禹锡） 
湖光秋月两相和， 潭面无风镜未磨。 遥望洞庭山水色， 白银盘里一青螺。 
#### 忆江南 白居易 
江南好，风景旧曾谙。日出江花红胜火，春来江水绿如蓝。能不忆江南？ 
#### 江南忆 白居易 
江南忆，最忆是杭州。山寺月中寻桂子，郡亭枕上看潮头。何日更重游？ 
#### 乡村四月 宋（翁卷） 
绿遍山原白满川，子规声里雨如烟。乡村四月闲人少，才了蚕桑又插田。 
#### 四时田园杂兴 宋（范成大） 
昼出耘田夜绩麻，村庄儿女各当家。童孙未解供⑧耕织，也傍桑阴学种瓜。 
#### 渔歌子 唐（张志和） 
西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。 

### 第九册 
#### 泊船瓜州 宋（王安石） 
京口瓜洲一水间，钟山只隔数重山。春风又绿江南岸，明月何时照我还。 
#### 秋思 唐（张籍） 
洛阳城里见秋风，欲作家书意万重。 复恐匆匆说不尽，行人临发又开封。 
#### 长相思 清（纳兰性德） 
山一程，水一程，身向榆关那畔行，夜深千帐灯。 风一更，雪一更，聒碎乡心梦不成，故园无此生。 
#### 七律·长征 毛泽东 
红军不怕远征难， 万水千山只等闲。 五岭逶迤腾细浪， 乌蒙磅礴走泥丸。 金沙水拍云崖暖， 大渡桥横铁索寒。 更喜岷山千里雪， 三军过后尽开颜。 

### 第十册 
#### 牧童 唐（吕岩） 
草铺横野六七里，笛弄晚风三四声。归来饱饭黄昏后，不脱蓑衣卧月明。 
#### 舟过安仁 宋（杨万里） 
一叶渔船两小童，收篙停棹坐船中。 怪生无雨都张伞，不是遮头是使风。 
#### 清平乐·村居 宋（辛弃疾） 
茅檐低小，溪上青青草。醉里吴音相媚好，白发谁家翁媪？ 大儿锄豆溪东，中儿正织鸡笼，最喜小儿无赖，溪头卧剥莲蓬 
#### 浪淘沙 唐（刘禹锡） 
九曲黄河万里沙，浪淘风簸自天涯。如今直上银河去，同到牵牛织女家。 
#### 凉州词 唐（王之涣） 
黄河远上白云间，一片孤城万仞山。羌笛何须怨杨柳，春风不度玉门关。 

### 第十一册 
#### 诗经·采薇（节选） 
昔我往矣，杨柳依依。今我来思,雨雪霏霏。 
#### 春夜喜雨 唐（杜甫） 
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。 
#### 西江月·夜行黄沙道中 宋（辛弃疾） 
明月别枝惊鹊，清风半夜鸣蝉。稻花香里说丰年，听取蛙声一片。 七八个星天外，两三点雨山前，旧时茅店社林边，路转溪桥忽见。 
#### 天净沙·秋 元（白朴） 
孤村落日残霞，轻烟老树寒鸦， 一点飞鸿影下。 青山绿水，白草红叶黄花。 
#### 天净沙·秋思 马致远 
枯藤老树昏鸦，小桥流水人家，古道西风瘦马。夕阳西下，断肠人在天涯。 
#### 马诗 唐（李贺） 
大漠沙如雪，燕山月似钩。 何当金络脑，快走踏清秋。 

### 第十二册 
#### 明日歌 清（钱鹤滩） 
明日复明日，明日何其多！ 我生待明日，万事成蹉跎。 世人若被明日累，春去秋来老将至。 朝看水东流，暮看日西坠。 百年明日能几何？请君听我《明日歌》！ 
#### 元日 宋（王安石） 
爆竹声中一岁除，春风送暖入屠苏。千门万户曈曈日，总把新换旧符。 
天竺寺八月十五日夜桂子 唐（皮日休） 
玉颗珊珊下月轮，殿前拾得露华新。 至今不会天中事，应是嫦娥掷与人。 
#### 清明 唐（杜甫） 
清明时节雨纷纷，路上行人欲断魂。借问酒家何处有？牧童遥指杏花村。 
#### 七步诗 三国·魏（曹植） 
煮豆持作羹，漉菽以为汁。萁在釜下然，豆在釜中泣。本自同根生，相煎何太急? 
#### 鸟鸣涧 唐（王维） 
人闲桂花落，夜静春山空。月出惊山鸟，时鸣春涧中。 
#### 芙蓉楼送辛渐 唐（王昌龄） 
寒雨连江夜入吴，平明送客楚山孤。洛阳亲友如相问，一片冰心在玉壶。 
#### 江畔独步寻花 唐（杜甫） 
黄四娘家花满蹊，千朵万朵压枝低。留连戏蝶时时舞，自在娇莺恰恰啼。 
#### 石灰吟 明（于谦） 
千锤万凿出深山， 烈火焚烧若等闲。 粉骨碎身全不怕， 要留清白在人间。 
#### 竹石 清（郑燮） 
咬定青山不放松，立根原在破岩中。千磨万击还坚劲，任尔东西南北风。 
#### 闻官军收河南河北 唐（杜甫） 
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。 
#### 己亥杂诗 清（龚自珍） 
九州生气恃风雷，万马齐喑究可哀。我劝天公重抖擞，不拘一格降人才！ 
#### 浣溪沙 宋（苏轼） 
游蕲水清泉寺，寺临兰溪，溪水西流。 
山下兰芽短浸溪，松间沙路净无泥。潇潇暮雨子规啼。 谁道人生无再少？门前流水尚能西！休将白发唱黄鸡。 
 